.layout: post
title: "Radost číslo 4"

---

# Hledání radostí

Ráda si půjčuju knížky v knihovně, protože je měla přede mnou spousta lidí a občas narazím na něco, co tam zanechali. Pohledy z Norska, podtržené pasáže, co pro ně něco znamenají nebo třeba vylisované rostliny a květy. Tato milá překvapení mi vždy udělají velkou radost. Pokaždé, když si z knihovny nesu něco domů, tak doufám, že tam na takovou malou radost zase narazím.

![knížka](Github/learn-jekyll/_posts/images/knížka.jpg)


S každou takovou drobností kniha dostane charakter. Ohnuté rohy a poznámky ve mně vyvolají pocit, že ten, kdo četl knihu přede mnou, ji četl procítěně a zaujatě. Pohledy jako záložky zase knize nevysloveně dodají dobrodružné cestování. Ze všeho nejvíc se mi ale líbí lisované květy. Jsou takové milé a nenápadné, ale kniha se díky nim stává něco víc, než jen hromádka papíru.

Tak jděte taky do knihovny, pujčte si knihu (vždyť to skoro nic nestojí a je to fajn!) a třeba taky narazítě na nějakou malou radost.

[Zde můžete najít svoji knihovnu](https://www.knihovny.cz/Libraries/List/)
a jestli nevíte, co si příště půjčit, zkuste se podívat [tady](https://www.goodreads.com/list/show/264.Books_That_Everyone_Should_Read_At_Least_Once).
